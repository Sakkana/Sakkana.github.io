<?xml version="1.0" encoding="utf-8"?>
<search> 
  
  
    
    <entry>
      <title>No Title</title>
      <link href="/2022/01/30/%E6%98%A5%E6%B1%9F%E8%8A%B1%E6%9C%88%E5%A4%9C/"/>
      <url>/2022/01/30/%E6%98%A5%E6%B1%9F%E8%8A%B1%E6%9C%88%E5%A4%9C/</url>
      
        <content type="html"><![CDATA[<blockquote><p>春江花月夜</p><blockquote></blockquote><p>唐 · 张若虚</p><p>春江潮水连海平，海上明月共潮生。</p><p>滟滟随波千万里，何处春江无月明！</p><p>江流宛转绕芳甸，月照花林皆似霰；</p><p>空里流霜不觉飞，汀上白沙看不见。</p><p>江天一色无纤尘，皎皎空中孤月轮。</p><p>江畔何人初见月？江月何年初照人？</p><p>人生代代无穷已，江月年年望相似。</p><p>不知江月待何人，但见长江送流水。</p><p>白云一片去悠悠，青枫浦上不胜愁。</p><p>谁家今夜扁舟子？何处相思明月楼？</p><p>可怜楼上月裴回，应照离人妆镜台。</p><p>玉户帘中卷不去，捣衣砧上拂还来。</p><p>此时相望不相闻，愿逐月华流照君。</p><p>鸿雁长飞光不度，鱼龙潜跃水成文。</p><p>昨夜闲潭梦落花，可怜春半不还家。</p><p>江水流春去欲尽，江潭落月复西斜。</p><p>斜月沉沉藏海雾，碣石潇湘无限路。</p><p>不知乘月几人归，落月摇情满江树。</p></blockquote>]]></content>
      
      
      
    </entry>
    
    
    
    <entry>
      <title>はじめまして！</title>
      <link href="/2022/01/30/%E9%AD%9A%E3%81%AE%E3%83%96%E3%83%AD%E3%82%B0/"/>
      <url>/2022/01/30/%E9%AD%9A%E3%81%AE%E3%83%96%E3%83%AD%E3%82%B0/</url>
      
        <content type="html"><![CDATA[<blockquote><p>I’m a test blog.</p><p>Omit me.</p><p>Farwell.</p></blockquote>]]></content>
      
      
      
    </entry>
    
    
  
  
</search>
